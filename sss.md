# Online Linux Kernel - İşletim Sistemlerinin Tasarımı ve Gerçekleştirilmesi Kursu - 19 Temmuz 2025 - Sık Sorulan Sorular
Aşağıda Kaan Aslan tarafından verilen Online Linux Kernel - İşletim Sistemlerinin Tasarımı ve Gerçekleştirilmesi Kursu ile ilgili katılımcıların çok sık sorduğu sorular yer alıyor. Bu sayfa okuyuculardan yeni sorular geldikçe güncellenmektedir.

### Bu kursa katılmakla mesleki kariyerim açısından hangi faydaları sağlayabilirim?
Bu kurs Linux çekirdeği bağlamında işletim sistemlerinin tasarım ve yazımına ilişkin ayrıntılı bilgiler vermeyi ve bazı becerileri kazandırmayı hedefliyor. Eğer Linux sistemlerinde C/C++ ile programlama yapıyorsanız ve Linux işletim sisteminin nasıl gerçekleştirdiğini merak ediyorsanız bu kurs size çok şey katacaktır. Bu kursta elde edeceğiniz bilgi ve becerilerle Linux'un (ve genel olarak işletim sistemlerinin) aşağı seviyeli çalışmasına yönelik pek çok besleyici bilgi edineceksiniz. Bu bilgiler de pek çok süreci daha iyi kavramanınzı ve yorumlamanızı kolaylaştıracaktır.

### Bu kursu bitirince kendi başıma bir işletim sistemi yazabilecek duruma gelebilecek miyim?
Günlük yaşamda kullandığımız masaüstü işletim sistemleri makul büyüklükten çıkıp zaman içerisinde çok büyük projeler biçimine dönüşmüştür. Bu sistemler üzerinde kodlama yapan sistem programcıları genellikle işletim sistemlerinin belli alt sistemleri üzerinde uzmanlaşmış durumdadır. Bu kadar büyük projeler artık bir grup ile ve belli bir finansmanla yürütülmektedir. Mühendislik süreci bakımdan büyük bir yazılım projesinin boğazın iki yakasını bir araya geitren büyük bir köprü yapmaktan pek bir farkı yoktur. Nasıl böyle bir köprünün yapılış aşamalarını ve birtakım hesaplamalarını bilmekle onu yapmak aynı şey değilse aynı durum işletim sistemleri için de geçerlidir. Buradaan elde edeceğiniz bilgilerle küçük işletim sistemlerini kendi başınıza yazabilirsiniz. (Tıpkı köyünüzdeki dereye kendi başınıza bir köprü yapabileceğiniz gibi) ancak Linux'a benzer bir işletim sistemini artık kimse tek başına yazabilecek durumda değildir. Bu tür sistemlerin basit kodlarla başlayıp zaman içerisinde çok karışık ve ayrıntılı hale geldiğini gözden kaçırmayınız. 

### Yapay zekanın bu kadar ivmelendiği bir dönemde işletim sistemlerine ve Linıx çekirdeğine ilişkin bu derece ayrıntılı bilgiler edinmeye gerek var mı?
Yapay zeka alanının 2017 yılından itibaren "dönştürücülerin (transformers)" ve "büyük dil modellerinin (large language models)" ortaya çıkmasıyla birlikte yaşamın tüm alanlarında devrimsel bir etkiye yol açtığı doğrudur. Ancak gelinen noktada oluşturulan araçlar uzmanlık gerektiren alanlarda "ancak bilene fayda sağlayacak" durumdadır. İşletim sistemleri konusu özel bir uzmanlık alanı gerektirmektedir. Kanımızca bir konuda uzman bilgisi ve becerisi edinmek daha uzun süre önemli bir nitelik olarak kalacaktır. 

### Yapay zeka teknolojilerinin hızla gelişmesiyle birlikte yakın bir gelecekte programcılara gerek kalmayacağı söyleniyor, bu doğru mu?
Hayır, böyle bir süreci öngörmüyoruz. Yazılım gelişttirme etkinliklerinin tümden makinelere devredilmesi yakın gelecekte olası gözükmüyor. Şu anda gelinen noktaya bakıldığında yapay zeka araçları "konuyu bilene kolaylıklar sağlayan" araçlar durumunda. Bu tür araçlar için yapılacak işi betimlemek bile zaten uzmanlık gerektiriyor. Bu araçların ürettiği kodların uzmana gereksinim duyulmadan gerçek projelerde kullanılması kısa bir süre içerisinde mümkün görülmüyor. Pekiyi ileride mümkün olabilir mi? Belki kısmen mümkün olabilir. Ancak böyle bir dünyada zaten yalnızca yazılımcılar için değil pek çok mesleklerde çalışanlar için de benzer durumlar söz konusu olacak. 

### Bilgisayar Mühendisliğinde okurken "işletim sistemleri" isminde bir ders almıştım. Burada anlatılacak olanlar benim aldığım derstekine benzer şeyler mi?
Bilgisayar ve Yazılım mühendisliği bölümlerinde "işletim sistemleri" isminde okul dersleri bulunabilmektedir. Ancak bu derslerde işletim sistemleri hakkında yüzeysel ve genel bilgiler verilmektedr. Bu dersler çoğu zaman (ama her zaman değil) bu konuda özel uzmanlığı bulunmayan ve uygulama becerisine sahip olmayan öğretim elemanları tarafından verilmektedir. Bu nedenle genellikle öğrencilerde önemli bir değişime yol açmamaktadır. Zaten okul dersleri için ayrılan sürede bir uzmanlık elde edilemeyeceği açıktır. 

### Kursta biz de kod yazacak mıyız? Yoksa tamamen teorik bir kurs mu bu?
Kursumuz Linux çekirdeğinin ve genel olarak işletim istsmelerinin tasarım ve yazımına ilişkin bilgiler veriyor. Ancak kursta pek çok kod da yazılıyor. (Bazen bazı kodları çekirdek kodlarıyla yer değiştiriyouruz. Bazen bazı çekirdek kodlarını değiştiriyoruz.) Yani kursumuz yalnızca teorik bilgi vermiyor aynı zamanda işletim sisemlerine yönelik kodlama becerisini kazandırmayı da hedefliyor.

### Kurs Programını online olarak takip etmem yani derslere fiziksel olarak katılmamam eğitimden alacağım verimi düşürür mü?
Hayır. __C ve Sistem Programcıları Derneği__ olarak düzenlediğimiz online kursların bir dezavantaj oluşturmadığını görüyoruz. Kişiden kişiye değişebilmekle birlikte, öğrencinin eğitimi ev ya da çalışma ortamında daha rahat ve konforlu bir şekilde izlemesi genel olarak verimi arttırıyor. Ayrıca eğitime fiziksel olarak katılmanız durumunda, büyük kentlerdeki trafik koşulları düşünüldüğünde ulaşım için harcayacağınız süreden tasarruf etmiş oluyorsunuz.

### Dersleri akıllı telefondan ya da mobil bir cihaz üzerinden takip edebilir miyim?
Evet. Ancak daha iyi verim almak için daha büyük bir ekrana sahip bir bilgisayar kullanılmasını öneriyoruz. İnternet bağlantısı olan herhangi bir yerden derslere katılabilirsiniz.

### Kaçırdığım dersler olursa nasıl telafi edebilirim?
Kesin kayıt yaptıran tüm öğrencilerimiz yapılan dersin kaydını ileteceğimiz VIMEO bağlantısı üzerinden izleyebilirler.

### 360 saatlik bir kurs süresi çok uzun değil mi?
Derneimizin açtığı kurslar yüzelsel değil ayrıntılıdır. Eğitim içeriği göz önüne alındığında __360__ saatlik kurs süresinin kesinlikle uzun olmadığını söyleyebiliriz. 

### Yurt dışında çalışıyorum / öğrenciyim. Derslere yurt dışından katılmam mümkün mü?
Tabi ki. 

### Kurstan yüksek verim almam için neler önerirsiniz?
+ Kurs programını düzenli olarak takip etmeli, devamsızlıktan kaçınmalısınız. Zorunlu nedenlerden derslere katılamadığınız durumlarda kaçırdığınız dersleri mutlaka telafi etmelisiniz.

+ Katıldığınız her dersi mutlaka tekrar etmelisiniz. Ders dışında kodlamaya mutlaka zaman ayırmalısınız. Derste yazılan kodları gözden geçirmeli, onları kendiniz de yazmaya çalışmalısınız.

+ Verilen çalışma sorularını (ödevleri) yapmaya çalışmalısınız.

+ Anlamadığınız noktaları eğitmene sormalısınız. Anlamama hakkınızı sonuna kadar kullanmaya çalışmalısınız.

### Dersleri kayıt edebilir miyim?
Dersleri kendi olanaklarınızla başkalarıyla paylaşmamak üzere kayıt edebilirsiniz. Derslerin izin alınmadan başkalarıyla paylaşılması, İnternet ortamında yayınlanması hukuki ve ticari yaptırımlara tabidir.

## Yeterli Derecede C bilmiyorum. Kursa katılmam uygun olur mu?
Eğer __C Programalam Dilini__ yeterli derecede bilmiyorsanız yine de kursa katılabilirsiniz. Ancak bu durum kurstan alacağınız verimi __%40__ oranında düşürebilecektir.

### Daha önce C ve Sistem Programcıları Derneğinde Linux-Kernel - İşletim Sistemlerinin Tasarımı ve Gerçekleştirilmesi kursuna katılmıştım. Bu kursa tekrar amaçlı ücret ödemeden katılabilir miyim?
Hayır. Ancak __C ve Sistem Programcıları Derneğinde__ düzenlenmekte olan örgün kurslara tekrar amaçlı katılabilirsiniz.

### Kurs bitiminde sertifika alabilecek miyim?
Evet. Bu kurs sonunda kursa katılanlara __C ve Sistem Programcıları Derneği__ tarafından düzenlenen bitirme sertifikası verilecektir.



